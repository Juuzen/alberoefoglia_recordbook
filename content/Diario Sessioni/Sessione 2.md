Indagando verso la fonte della corruzione del fiume che ha causato gli effetti nefasti sui goblin, il gruppo giunge ad una cascata dove ai bordi del bacino, vi è una figura umanoide che sembra essere lì ad ammirare l'acqua.

[[Torian il Barbaro]] (feat. Marica) cerca di aggirare il bacino e di prenderla alle spalle mentre [[Idlamirg Cynder, il Bardo]], [[Tinwe Nailo, il Warlock]] e un druido (feat. Ilaria) cercano di parlarle. Si rendono subito conto che la figura è una Ninfa dei Boschi ma il cui aspetto è visibilmente corrotto e mutato: invece di erbe e foglie è adornata di rovi, e i suoi occhi sono tutti neri. 

Quando provano a parlarci, si rendono conto che il linguaggio con cui si esprime non è a loro conosciuto, nemmeno provando ad utilizzare degli incantesimi per facilitare la comunicazione. Tuttavia, la Ninfa sembra capire ciò che loro dicono. Provando a chiedere il suo nome, la Ninfa risponde con "[[Nymelia, Ninfa dei Boschi]]".

Torian si accorge che dei rovi stanno cingendo tutto il bacino, come se volessero intrappolare il gruppo in una morsa letale, e fa appena in tempo a schivarli. Così fanno anche Idlamirg, Tinwe e il druido, e successivamente scatta una lotta senza esclusione di colpi tra il gruppo e Nymelia.

Nel frattempo seguendo le tracce lasciate precedentemente dal gruppo, un secondo gruppo arriva al bacino: si tratta di [[Valyra, la Barbara]] più alcuni suoi amici: [[Vikram l'Apotecario]], [[Janna la Ladra]] e [[Durst il Chierico]].

Dopo una nuova colluttazione il gruppo riesce a legare Nymelia ma lei, richiamando le forze oscure della natura, si fa colpire da un fulmine e rivela un nuovo suo aspetto molto più oscuro, minaccioso e carico di istinto omicida. Con una potenza che prima sembrava essere inesistente, Nymelia rilascia i suoi rovi che inghiottono tutti i presenti portandoli a morte certa.

Tuttavia, non è questo quello che è accaduto.

Tutti i presenti si sono ritrovati in una dimensione parallela, con la sensazione di stare sprofondando sul fondo di un grande oceano pur potendo respirare normalmente. Arrivati al fondo, hanno trovato sotto i loro piedi miriadi di foglie dorate e, girandosi, si sono trovati al cospetto di un mastodontico albero avvolto nell'oscurità. Una flebile luce accompagnava il loro percorso verso le radici di questo albero. Una voce, in lontananza, diceva loro *"Destati, le porte verranno schiuse"*.

Chi in un modo, chi in un altro, tutti sono stati messi alla prova dall'oscurità che covavano all'interno del proprio cuore. Tutti si sono resi immediatamente conto che per quanto potessero provarci, l'oscurità era intangibile per loro anche se continuavano a subire ferite e danni. La voce diceva loro *"Destate la luce per combattere l'ombra"*.

Anche se non immediatamente, tutti sono riusciti a fare leva nel loro cuore e nelle loro mani sono comparse delle armi avvolte da un bagliore luminoso, di cui loro erano perfettamente competenti: con queste armi affrontare i nemici venuti dall'oscurità è stato semplice. La voce diceva loro *"Destati, è giunta l'ora"*.

Tutti si sono ritrovati, infine, al cospetto delle radici di questo albero gigante. Di fronte a loro, una figura vestita completamente di bianco, con capelli e pelle anch'essi bianchi e intensi occhi azzurri, ha rivelato al gruppo che non erano stati scelti a caso. Tinwe riconosce subito che il posto in cui si trovavano era il [[Regno degli Spiriti]], una dimensione parallela al mondo reale. 

La figura, che Tinwe riconosce come un [[Kodama dell'Albero Lucente]], spiega loro che millenni fa il mondo di [[Hydaelyn]] non era come lo conoscevano, e che non esisteva pace ma soltanto la più buia [[Oscurità]] e la [[Luce dell'Albero del Mondo]], che permetteva alla vita di esistere fintanto che fosse sotto la sua protezione. Tante persone hanno ricevuto in dono la Luce dell'Albero, e quelle persone sono chiamate [[Luce dell'Albero del Mondo#Lucenti|Lucenti]]. Il compito dei Lucenti era quello di estirpare l'Oscurità e difendere il creato. Tuttavia, questo compito senza fine e senza vittoria ha portato i Lucenti e l'Albero stesso a maturare una decisione: donare completamente la loro vita e il loro potere per erigere una barriera su tutta Hydaelyn, tanto potente quanto impenetrabile, in modo che non l'Oscurità non vi potesse più accedere.

E così è stato: una volta che il [[Rituale della Barriera Lucente]] è stato completato, l'Oscurità non ha più messo piede su Hydaelyn, ma al prezzo della vita legata alla Luce dell'Albero. Anche l'Albero Lucente stesso, fonte primigenia della luce, ora è un semplice seppur mastodontico albero al centro di Hydaelyn.

Tuttavia, dopo tutto questo tempo trascorso la Barriera ha iniziato a manifestare i primi segni di cedimento, e dalle minuscole crepe in essa l'Oscurità ha iniziato a permeare anche se non ai livelli originari. I Kodama spiegano che fintanto che la Barriera è in piedi, l'Oscurità non può attaccare con tutte le sue forze poiché verrebbe annientata in un istante, per cui si serve di piccoli servi il cui potere può passare inosservato, e accrescendo di numero può distruggere il mondo dall'interno.

Per questo i Kodama stanno chiamando a raccolta tutte le persone che dimostrano avere una scintilla di Luce all'interno del proprio cuore, in modo che possano combattere così come i Lucenti tempo addietro fecero per l'Albero Lucente. Tuttavia, dato che l'Albero non dispone più di una propria Luce, chiunque accetti questo compito verrà affiancato da un Kodama che farà da tramite per manifestare la propria Luce, venendo chiamato [[Luce dell'Albero del Mondo#Foglia Lucente|Foglia Lucente]].
