La Storia inizia a [[Rivarborea]], alla Locanda del Segno. Qui vari avventurieri e abitanti si riposano e gozzovigliano aspettando la giornata che verrà, ed è proprio qui che fanno l'ingresso due individui: [[Idlamirg il Bardo]] e [[Tinwe il Warlock]].

Appena entrati, Idlamirg inizia a suonare per rallegrare la serata ai commensali, mentre Tinwe fa la conoscenza di una giovane fanciulla del posto, di nome Ryla. Nel mentre che Idlamirg sta cantando, altri due forestieri fanno il loro ingresso alla Locanda: [[Torian il Barbaro]] e [[Magnus il Mago]], che si avvicinano al bancone per gustare una buona birra.

Dopo essersi accorto che Tinwe si è defilato con la giovane Ryla, si avvicina anch'egli al bancone e, dopo aver avuto un piccolo alterco con Magnus, decide di presentare i due al tavolo dove prima di trovava Ryla. Lì sua madre, Annalise, cerca di attaccare bottone con Idlamirg suscitando un po' di ilarità con gli altri presenti al tavolo ma, quando Idlamirg cerca di presentargli i due avventurieri da poco conosciuti, Annalise dà uno schiaffo a entrambi dopo il loro pessimo approccio nei suoi confronti, e fa per andarsene. 

Ryla e Tinwe tornano, e si fermano a conversare un po' con Annalise prima che lei, indispettita dal comportamento degli avventurieri, decide di andarsene con la figlia. Torian sembra interessato ad avere qualche incarico in modo da poter racimolare qualche moneta d'oro.

Dopo un breve dialogo tra i 4, Torian capisce che non c'è molta affinità e decide quindi di andare in camera, ma viene fermato da [[Cid Piederapido]], un Gufo della [[Compagnia d'Argento]] che era in transito per Rivarborea. Cid rivela a Torian che aveva appena affisso un incarico sulla bacheca e che, se fosse interessato, poteva essere suo. L'incarico era di perlustrare le zone vicine a [[Verdevia]] e di verificare se ci fossero movimenti strani. Dato che non gli sembrava particolarmente complesso come lavoro, Torian accetta e riceve da Cid una lettera sigillata, con il compito di aprirla solo se ritenesse di aver effettuato i dovuti accertamenti e che non poteva mettersi in contatto con Cid in altri modi, per poi scrivere sulla carta bianca tutte le informazioni ottenute.
Dopo avergli detto che anche lui è in viaggio verso Verdevia, Cid esce dalla Locanda augurando buonanotte a Torian e a suo fratello, dopodiché questi ultimi si ritirano nelle loro stanze.

Tinwe e Idlamirg, nel frattempo, parlano con [[Markus Nicklevale]] e scoprono che a Verdevia vi sono i preparativi per la [[Festa del Raccolto]]. Sembrando un'ottima occasione di farsi conoscere e di racimolare altri soldi, i due decidono di partire nell'indomani. Tinwe, tuttavia, cerca nel boschetto poco distante dalla città degli spiriti con cui poter entrare in comunione. Quello che nota, però, è che gli spiriti sono inquieti e che un forte senso di preoccupazione sembra provenire da ovest. Notato ciò, Tinwe si reca in Locanda per andare in camera e riposare.

Al mattino seguente, Tinwe decide di andare in una libreria locale dove compra un libro sulle feste locali ed uno sulle erbe e sui loro utilizzi, mentre Idlamirg compra il necessario per il viaggio verso Verdevia. Anche Torian e Magnus decidono di acquistare il necessario per recarsi a Verdevia, e i due gruppi partono verso il villaggio.

Dopo due giorni relativamente tranquilli, si ritrovano davanti ad un villaggio in festa: le vie brulicano di festoni e di persone intente a camminare e a godersi della buona birra, mentre poco fuori dalla città al limitare con la [[Hoherwald]] molti mercanti hanno piazzato la loro tenda e le loro bancarelle. Torian cerca di fare un sopralluogo in città per capire se potesse esserci qualcosa di sospetto, e dopo essersi fatto raccontare da un locandiere la storia della Festa del Raccolto, decide di andare allo spiazzale dei mercanti dato che non vi sono camere disponibili per lui e per Magnus. Alla stessa maniera, anche Tinwe e Idlamirg si dirigono lì poiché il senso di preoccupazione che era stato avvertito ieri a Rivarborea, si era fatto molto più chiaro e presente.

Appena arrivati allo spiazzale, molte persone gridano aiuto poiché dei goblin sono usciti dalla foresta e sembrano avere delle intenzioni parecchio ostili. Dopo aver dato una mano ad abbattere la maggior parte di essi, il gruppo nota che mentre tutti i goblin abbattuti sembravano avere delle venature violacee su tutto il corpo e degli occhi completamente neri, solo uno sembrava essere sano. Dopo un breve scambio di parole con [[Goblo il Goblin]], il gruppo scopre che i goblin avevano raccolto dell'acqua dal fiume come loro solito, ma sembrava più torbida del normale. Goblo aveva preferito non bere quell'acqua mentre gli altri non si sono fatti problemi. Uno alla volta, sono stati soggiogati da un effetto maligno che li ha resi aggressivi e incapaci di ragionare.

Goblo si offre di portare il gruppo al fiume dove hanno raccolto l'acqua, e lì si rende conto che l'acqua raccolta è stata portata al loro villaggio, per cui scappa in preda all'angoscia. Tinwe manda il suo famiglio in aiuto, ma resta col gruppo per raccogliere qualche informazione in più.

Dopo aver notato che il fiume presentava degli effetti magici malvagi abbastanza potenti, che attecchivano soprattutto sulla materia organica, il gruppo decide di percorrere il letto del fiume a ritrovo per capirne la causa.

Nel profondo della Hoherwald, sotto una cascata Torian si rende conto che una figura femminile ammantata di rovi e spine costeggia il bacino sotto la cascata, e sembra fare qualcosa con l'acqua.