## Info Organizzative
- Sistema di Gioco: D&D 5E
- Lunghezza della Campagna: media (6-9 mesi in base alla cadenza di gioco)
- Cadenza delle sessioni: principalmente settimanalmente di giovedì
- Luogo: The Sign 2.0 (Pomigliano D'Arco)
- La sessione si rinvia solo se manca metà gruppo
- Informare il prima possibile per qualsiasi contrattempo e/o imprevisto, e dare una risposta quando si organizza il giorno della sessione
- Massima attenzione a quello che accade durante la sessione (in particolar modo quando parla il master)
- Siate i fan dei vostri personaggi e del vostro gruppo!

## Info della Campagna
- Tono della campagna: seria
- Livello di partenza: 1
- Livello di arrivo: 7 (?)
- Classi permesse: tutte
- Razze permesse: tutte
- Allineamenti permessi: tutti ad eccezione dei malvagi
- Caratteristiche di partenza per i nuovi giocatori: 16 14 14 12 12 10 da distribuire come si vuole
- Divinità presenti: nessuna, ma al loro posto potete fare affidamento sugli Spiriti della natura e del Feywild (se ne avete qualcuno in mente, potete parlarne con il master)
- Per la costruzione del personaggio, si può procedere in autonomia e mostrare la scheda al master quando si è completato il tutto (una la tiene il master e una per comodità potete tenerla voi)


## Regole Homebrew
- **Incremento intervallo periodo di Riposo**: i Riposi Brevi durano 8 ore invece di 1, i Riposi Lunghi durano 3 giorni invece di 1. Le regole per il Riposo sono le stesse, ma è concesso spendere tempo per allenarsi / studiare / fare attività di downtime che non sia rimettersi in cammino;
- **Epic 7**: il tetto massimo per il livello di potere (sia lato PG che lato mondo) è il 7. Questo implica che il massimo livello degli incantesimi è il 4°, e che tutto il mondo rispetta queste regole;
- **Punti Ispirazione++**: in aggiunta alle normali regole per ottenere i Punti Ispirazione, durante un Riposo Breve/Lungo è possibile effettuare una Scena di Riposo in cui i PG si relazionano con altri PG / PNG, per parlare o scambiarsi informazioni. Tutti i giocatori i cui PG effettuano una Scena di Riposo, ottengono automaticamente 1 Punto Ispirazione. Inoltre, non vi è un limite al numero di Punti Ispirazione che è possibile avere contemporaneamente;
- **Punti Fiaba**: solo per azioni incredibili in cui il PG rischia il tutto per tutto per la riuscita di una sua azione, o che sacrifica qualcosa a cui tiene molto, il giocatore può ottenere 1 Punto Fiaba. I Punti Fiaba non sono cumulativi (massimo 1 PF per giocatore). Si può spendere il Punto Fiaba per poter introdurre un elemento NARRATIVO (non meccanico) che cambia gli eventi che stanno venendo narrati.

## Incipit della Campagna
Il mondo di Hydaelyn, ricco e variegato nelle sue differenti regioni che lo compongono, accoglie al centro del continente sulle vette dell'Altopiano Sacro il grande Albero Lucente, detto anche Albero del Mondo, o Albero della Vita a seconda dei luoghi di provenienza.

Hydaelyn è una terra ricca di vita, dove non esistono dei ma spiriti protettivi con cui le civiltà convivono in armonia. Anche se vi sono attriti e numerosi litigi tra le popolazioni, le guerre non sono all'ordine del giorno non solo per il dispendio di risorse, ma anche perché una guerra di logoramento è quanto di più stancante ci possa essere, per cui i conflitti tendono quasi sempre a risolversi tramite il dialogo e la parola.

Tuttavia, un'ombra inizia ad estendersi sull'Albero Lucente, e un'oscurità sempre maggiore sta avvolgere il mondo. Basterà la Luce dell'Albero a salvarlo?